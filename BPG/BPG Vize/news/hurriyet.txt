Son dakika haberi: 15 ilde korona virüs vakaları son bir haftada yüzde 50 arttı.. İşte il il yoğun bakım doluluk oranları
Son dakika haberi.. Sağlık Bakanı Fahrettin Koca, bugünkü Bilim Kurulu Toplantısı'nın ardından çok kritik açıklamalar yaptı. Bakan Koca, koronavirüs vakalarının son bir haftada yüzde 50 arttığını belirtti. Vaka sayılarının da günlük tabloya ekleneceğini aktaran Fahrettin Koca, kritik illerdeki yoğun bakım doluluk oranlarını açıkladı.
Son dakika Bakan Koca'nın yoğun bakım doluluk oranına ilişkin açıklamaları şöyle: Hatay, Adana, Osmaniye, Mersin, Artvin, Edirne, Samsun, Kırklareli, Tokat, Trabzon, Aydın, Zonguldak, Ordu... Çanakkale'de yüzde 50 ile yüzde 100 arasında artışlar oldu. Antalya, Düzce, İzmir, Manisa ve Tekirdağ bu sınıra yaklaştı.
Altyapımızın gücü yanında her kapasitenin de bir sınırı vardır. Hiç kimse kendini mücadele sorumluluğu taşımaktan uzak görmesin. Hiç kimse 'Hasta olursam sağlık çalışanlarını tedavimi nasıl olsa yapar' kolaycılığına düşmesin.
Sağlık personelimizin ailelerinin yanına döndüğünde yorgunluktan onlara ayıracak vakti kalmadığını unutmayalım. Sağlık ordumuz yıllık izinlerini bile kullanamamaktadır.
Onlara destek verelim, kalabalıklardan uzaklaşalım, eş-dost-akraba ziyaretlerini erteleyelim. Yasakları beklemeden hayatımızı tanzim edelim.
